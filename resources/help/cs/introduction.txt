.. _introduction:

Úvodem
============

PortaBase je malá databázová aplikace pro vytváření, prohlížení a editaci uživatelských datových tabulek. Typické využití nachází při vedení inventářů médií, přehledů referencí, seznamů úkolů, nákupních seznamů, atd. Mezi významné vlastnosti patří:

* Podpora následujících typů datových sloupců: Řetězec, integer, decimální, booleánský, poznámka (víceřádkový text), datum, čas, výpočet, sekvence, obrázek a uživatelem definovatelný seznam.

* Vytváření uživatelských náhledů (vybraných sloupců v libovolném pořadí) a práce s nimi.

* Filtrování zobrazených záznamů dle definované sady podmínek.

* Vytváření vlastního pořadí záznamů (řazení dle libovolného sloupce či kombinace sloupců s možností stanovit směr řazení pro každý sloupec).

* Navigace tlačítky při prohlížení záznamů či zobrazení stránek v prohlížeči dat (s volbou počtu záznamů zobrazovaných na jedné stránce).

* Možnost kdykoli přidávat, mazat či přejmenovávat sloupce, editovat je a měnit jejich pozici.

* Možnost nastavení výchozích hodnot pro jednotlivé sloupce.

* Zobrazování sumárních statistik sloupců (celkem, průměr, minimum, maximum, atd.).

* Import dat ze souborů CSV, XML a MobileDB.

* Export dat do souborů CSV a XML.

* Podpora konverzí mezi formáty dat použitím terminálu/příkazového řádku (do a ze souborů XML, do a ze souborů CSV a ze souborů MobileDB).

* Podpora Unicode.

* Možnost výběru jakéhokoli dostupného písma pro použití v celé aplikaci (pro rozhraní aplikace i zobrazení dat).

* Uživatelsky definovatelné barvy pozadí pro odlišení sudých a lichých záznamů.

* Jednoduchá pomůcka - kalkulátor pro zadávání číselných dat.
