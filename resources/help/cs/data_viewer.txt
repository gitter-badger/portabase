.. _data_viewer:

Prohlížeč dat
=============

Toto je hlavní rozhraní aplikace, odkud můžete procházet obsah databáze a otevírat většinu ostatních dialogů. Rozhraní Prohlížeče dat tvoří:

.. contents::
   :local:
   :backlinks: none
   
Některá menu mohou být zobrazena jako submenu začleněná v menu "Soubor" v závislosti na aktuálním uživatelském nastavení, které je možno změnit přes :ref:`dialog Nastavení <preferences>`.

.. _navigation:

Zobrazení záznamů a navigace
----------------------------

Největší část rozhraní Prohlížeče dat zabírá tabulka s náhledem na záznamy dané databáze. Ovládací prvek v levé dolní části rozhraní udává maximální počet záznamů stávajícího náhledu zobrazených najednou; počet záznamů lze změnit na libovolné celé kladné číslo (dostatečně nízká hodnota umožní skrýt posuvník zobrazovaný vpravo od tabulky se záznamy, čímž získáme větší horizontální zobrazovací prostor). Vpravo od ovládacího prvku pro zadání počtu záznamů na stránce jsou tlačítka sloužící k navigaci na stránkách. Klepnutím na číslované tlačítko přejdete na odpovídající stránku se záznamy; tlačítko stávající stránky je přitom zobrazeno jako stisknuté. Klepnutím na tlačítko se šipkou zobrazíte tlačítka předešlé nebo následující pětice stránek.

Klepnutí na buňku záznamu z Prohlížeče dat a podržení stisknutého tlačítka myši alespoň 1/2 sekundy vyvolá zvláštní funkce. Provedete-li tuto akci na buňce ve sloupci typu poznámka, otevře se :ref:`Prohlížeč poznámek <note_editor>` zobrazující konkrétní poznámku. Provedete-li akci na buňce ve sloupci typu obrázek, zobrazíte v :ref:`Prohlížeči obrázků <image_viewer>` obrázek obsažený v dané buňce. Provedete-li akci na buňce ve sloupci jiného typu, otevřete :ref:`Editor záznamů <row_editor>` s možností editace daného záznamu.

Poklepem na záznam nebo stiskem klávesy Enter či mezerníku na vybraném záznamu spustíte :ref:`Prohlížeč záznamů <row_viewer>`.

.. _column_labels:

Záhlaví s popisky sloupců
-------------------------

Záhlaví s popisky sloupců neslouží jen ke zjištění jmén sloupců. Změnu šířky sloupce v daném náhledu docílíte klepnutím na rozhraní záhlaví dvou sloupců (nebo na pravý okraj záhlaví s popiskem posledního sloupce) a přetažením okraje sloupce na požadovanou pozici. Klepnutím na záhlaví s popiskem seřadíte všechny záznamy daného sloupce dle obsahu vzestupně; dalším klepnutím sestupně. Podržíte-li stisknuté záhlaví sloupce alespoň 1/2 sekundy, vyvoláte dialog se sumárními údaji pro vybraný sloupec; do sumáře budou zahrnuty jen záznamy vyhovující aktuálnímu filtru.

.. _file_menu:

Menu "Soubor"
-------------

Menu "Soubor" obsahuje volby, které jsou použity na databázový soubor jako celek. Jsou to:

**Uložit**
  Uloží jakékoli změny provedené v souboru od jeho otevření nebo posledního uložení. Ukončíte-li aplikaci PortaBase bez uložení posledních změn, tyto změny budou ztraceny (předtím se zobrazí dialog s upozorněním). Tato volba není aktivní pokud v databázi od jejího poslední otevření či uložení nebyly žádné změny prováděny.

**Změnit heslo**
  Otevře dialog umožňující změnit heslo pro přístup k datům daného souboru (volba je zobrazena jen u šifrovaných souborů).

**Importovat...**
  Umožní provést :ref:`import <import>` záznamů ze souboru CSV.

**Exportovat...**
  Umožní provést :ref:`export <export>` stávajícího databázového obsahu do souboru CSV nebo XML.

**Smazat záznamy vyhovující aktuálnímu filtru**
  Smaže všechny záznamy, které vyhovují právě používanému filtru.

**Editor sloupců**
  Otevře :ref:`Editor sloupců <columns_editor>`.

**Editor seznamů**
  Otevře :ref:`Správce seznamů <enum_manager>`.

**Automatické přepínání obrázků**
  Otevře dialog, ze kterého lze spustit časovanou prezentaci z obrázků zahrnutých ve sloupci typu obrázek ve stávajícím náhledu. Zobrazeny budou jen obrázky záznamů vyhovujících aktuálnímu filtru ve stávajícím pořadí.

**Vlastnosti**
  Otevře dialog zobrazující základní statistiku aktuálního souboru (např. jeho velikost, počet záznamů, počet sloupců, atd.).

**Nastavení**
  Otevře :ref:`dialog Nastavení <preferences>`.

**Zavřít**
  Zavře stávající soubor; obsahuje-li neuložené změny, budete dotázáni, chcete-li je uložit.

.. _row_menu:

Menu "Záznam"
-------------

Menu "Záznam" obsahuje akce, které se vztahují k jednotlivým datovým záznamům. Jde o:

**Přidat**
  Přidá nový záznam (otevře :ref:`Editor záznamů <row_editor>`).

**Editovat**
  Umožní editovat vybraný stávající záznam (opět přes Editor záznamů).

**Smazat**
  Smaže vybraný záznam.

**Kopírovat...**
  Přidá nový záznam, který bude obsahovat (v Editoru záznamů) předvyplněné údaje vybraného záznamu namísto výchozích hodnot.

**Zobrazit**
  Zobrazí právě vybraný záznam v :ref:`Prohlížeči záznamů <row_viewer>`.

.. _view_menu:

Menu "Náhled"
-------------

Menu "Náhled" umožňuje výběr a správu náhledů. Horní sekce tohoto menu má tři volby:

**Přidat**
  Přidá do databázového souboru nový náhled. Výběr této volby otevře prázdný Editor náhledů (beze jména a bez vybraného jakéhokoli sloupce).

**Editovat**
  Umožní editaci právě zobrazeného náhledu. Výběr této volby otevře Editor náhledů se zobrazením jména aktuálního náhledu a jeho uspořádáním sloupců. Náhled "Všechny sloupce" nelze editovat.

**Smazat**
  Smaže vybraný náhled a přepne Prohlížeč dat do náhledu "Všechny sloupce". Náhled "Všechny sloupce" nelze smazat.

Pod těmito položkami obsahuje menu přehled všech náhledů vytvořených pro stávající databázi, u právě zobrazeného náhledu je zatržítko. Chcete-li přepnout na jiný náhled, jednoduše vyberte požadovaný náhled z menu.

.. _sort_menu:

Menu "Pořadí"
-------------

Menu "Pořadí" umožňuje výběr a správu konfigurací řazení položek. Horní sekce tohoto menu obsahuje tři volby:

**Přidat**
  Umožní přidat do souboru databáze nové pořadí záznamů. Výběr této volby spustí :ref:`Editor pořadí <sorting_editor>` s novým pořadím beze jména a bez označených datových sloupců.

**Editovat**
  Umožní editaci právě použitého pořadí (dostupné jen při použití již pojmenovaného pořadí). Výběr této volby spustí Editor pořadí s otevřením aktuálního pořadí a jeho nastavení.

**Smazat**
  Umožní smazat právě použité pořadí (dostupné jen při použití již pojmenovaného pořadí).

Pod těmito položkami menu nalezneme přehled všech pořadí definovaných pro danou databázi, zatržítko vlevo od jména pořadí ukazuje, je-li některé z nich právě použito. Chcete-li změnit způsob řazení záznamů, jednoduše vyberte požadované pořadí z menu. Chcete-li seřadit záznamy podle jediného datového sloupce zobrazeného v aktuálním náhledu, bude zřejmě rychlejším způsobem klepnutí na záhlaví s popiskem sloupce, podle kterého chcete záznamy seřadit.

.. _filter_menu:

Menu "Filtr"
------------

Menu "Filtr" obsahuje volby umožňující vybrat, které záznamy mají být zobrazeny. Horní sekce tohoto menu zahrnuje čtyři volby:

**Vyhledat**
  Slouží k rychlé definici dočasného filtru obsahujícímu jen jedinou podmínku. Chcete-li pak znovu zobrazit všechny záznamy (nebo použít jiný nadefinovaný filtr), vyberte požadovaný filtr z dolní části tohoto menu.

**Přidat**
  Umožní nadefinovat nový filtr; bude přitom spuštěn :ref:`Editor filtrů <filter_editor>` beze jména a bez definovaných podmínek.

**Editovat**
  Umožní editaci právě vybraného filtru (opět pomocí :ref:`Editoru filtrů <filter_editor>`). Filtr "Všechny záznamy" nelze editovat.

**Smazat**
  Umožní smazat právě vybraný filtr. Filtr "Všechny záznamy" nelze smazat.

Pod těmito položkami menu nalezneme přehled všech filtrů definovaných pro danou databázi, zatržítko vlevo od jména filtru ukazuje, je-li některý z nich právě použit. Chcete-li použít jiný filtr, jednoduše jej vyberte z menu.

.. _toolbar:

Tlačítka lišty
--------------

K nejčastěji používaným operacím lze přistupovat přes tlačítka umístěná na liště. Jde o:

**Uložit**
  Odpovídá volbě "Uložit" z menu ":ref:`Soubor <file_menu>`".

**Přidat**
  Odpovídá volbě "Přidat" z menu ":ref:`Záznam <row_menu>`".

**Editovat**
  Odpovídá volbě "Editovat" z menu ":ref:`Záznam <row_menu>`".

**Kopírovat...**
  Odpovídá volbě "Kopírovat..." z menu":ref:`Záznam <row_menu>`".

**Smazat**
  Odpovídá volbě "Smazat" z menu ":ref:`Záznam <row_menu>`".

**Vyhledat**
  Odpovídá volbě "Vyhledat" z menu ":ref:`Filtr <filter_menu>`".

Ne všechna tlačítka musí být vždy zobrazena, záleží na uživatelském nastavení, které je možné změnit přes dialog :ref:`Nastavení <preferences>`.