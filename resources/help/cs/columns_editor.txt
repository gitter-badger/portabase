.. _columns_editor:

Editor sloupců
==============

Každý soubor aplikace PortaBase obsahuje jednu tabulku s formátem definovaným uživatelem. Formát tabulky je určen posloupností datových sloupců, z nichž každý má své vlastní jméno, datový typ a výchozí hodnotu. Při vytváření nového souboru aplikace PortaBase je vždy zobrazen dialog Editoru sloupců umožňující uživateli  definovat datové sloupce. Sloupce již existujícího souboru lze kdykoli změnit výběrem volby "Editor sloupců" z menu "Soubor" v :ref:`Prohlížeči dat <data_viewer>` (základním rozhraní aplikace).

Stávající definice sloupců jsou zde zobrazeny ve stejném pořadí jako v :ref:`Editoru záznamů <row_editor>`\ . S definicemi sloupců lze nakládat pomocí tlačítek v dolní části Editoru sloupců:

**Přidat**
  Vytvoří novou definici sloupce a přidá ji na konec přehledu. Pomocí zobrazeného dialogu uživatel zadá jméno, datový typ a výchozí hodnotu nového sloupce. (Vyberete-li jako typ příslušného sloupce v tomto dialogu "(Nový seznam)", spustí se :ref:`Editor seznamů <enum_editor>`\ , který Vám umožní nový seznam vytvořit.) Výchozí hodnota je údaj, který bude použit v daném sloupci u již existujících záznamů a současně bude použit v Editoru záznamů u nově přidávaných záznamů jako přednastavený údaj.

**Editovat**
  Umožní editaci vybrané definice sloupce. Jednou zvolený datový typ sloupce však již nelze změnit. Je-li změněna výchozí hodnota, nově nastavená výchozí hodnota se objeví v Editoru záznamů u nově přidávaných záznamů; již existující záznamy přitom nebudou změnou ovlivněny.

**Smazat**
  Smaže vybranou definici sloupce. Veškeré údaje uchovávané v takovém sloupci budou přitom ztraceny.

**Posunout nahoru**
  Posune vybraný sloupec v přehledu Editoru sloupců o jednu pozici výše (a současně také v Editoru záznamů).

**Posunout dolů**
  Posune vybraný sloupec v přehledu Editoru sloupců o jednu pozici níž (a současně také v Editoru záznamů).

Žádná ze změn ve formátu tabulky není provedena dříve, než změny potvrdí uživatel volbou "OK"; je-li použita volba "Zrušit" či křížek pro uzavření dialogu, veškeré změny jsou zrušeny a původní formát souboru je ponechán beze změny. Volba "Zrušit" či křížek pro uzavření dialogu při definování sloupců nového souboru vytváření souboru zruší. Jinými slovy - uzavřením dialogu se přeneseme zpět do :ref:`Prohlížeče dat. <data_viewer>`
